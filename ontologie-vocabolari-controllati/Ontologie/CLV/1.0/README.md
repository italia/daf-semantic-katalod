CLV-AP_IT Profilo Italiano dell'ontologia dei luoghi e indirizzi================================================================L’ontologia CLV_AP-IT (Italian Core Location Vocabulary - Application Profile), profilo applicativo italiano sugli indirizzi e i luoghi, è il risultato di un lavoro congiunto che oltre all'Agenzia per l'Italia Digitale e il Team per la Trasformazione Digitale ha coinvolto l’Agenzia delle Entrate e l'ISTAT.L’ontologia descrive, tra gli altri, le componenti principali di un indirizzo, sia considerando l’indirizzo come luogo fisico, descritto da elementi fisici, sia rappresentando l’indirizzo con alcune caratteristiche descrittive.Le principali caratteristiche sono:+	le aree di circolazione ovvero ogni spazio del suolo pubblico o aperto al pubblico, di qualsiasi forma e misura, destinato alla viabilità, identificato dall’odonimo costituito dalle componenti “denominazione urbanistica generica – DUG” e “denominazione urbanistica ufficiale – DUF”;+ gli accessi esterni ovvero gli accessi che dall’area di circolazione immettono alle unità ecografiche semplici (negozi, uffici, abitazioni con porta su strada) o individuano l’accesso a cortili, edifici, o similari, da cui si accede alle unità ecografiche semplici. Gli accessi esterni sono identificati dall’odonimo e dalla numerazione civica, costituita da numero o valore metrico, esponente e specificità.L’ ontologia è diffusa nei formati RDF-XML, Turtle e Json-ld, come tutte le altre ontologie di OntoPiA.L'ontologia è allineata a diverse altre ontologie presenti nel Web dei Dati, in particolar modo con le ontologie predisposte in recenti lavori INSPIRE (RDF-INSPIRE).L'ontologia è accompagnata altresì da un profilo di allineamento ad alcuni elementi delle specifiche dei DataBase GeoTopografici (DBGT).Insieme all'ontologia il file ElementiOntologia mirano a indicare sottoforma tabellare gli elementi dell'ontologia, riportando le definizioni principali.Infine è fornito un esempio in RDF/Turtle, RDF/XML e JSON-LD.